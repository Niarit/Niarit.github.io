---
title: Mi az a "Smart Casual"? Mit viseljek?
layout: post
post-image: "../assets/images/Mi_is_az_a_Smart_Casual.png"
description: Minden amit tudni érdemes a dress code-ról, a "smart casual" öltözködésről és a tematikáról
tags:
- ruha
- smart casual
- dress code
---

A Smart casual viselet lényege nagyon egyszerű. Legyen kényelmes, de elegáns, könnyű, de csinos. A mindennapi öltözködésünk elegánsabb vonalát akarja megragadni, tehát ilyenkor is tanácsos kerülni a túl sportos ruházat viselését, mint a szűk vagy kopott farmert és sportcipőt.

# Mit is vegyünk fel?

**"Visszafogott elegancia és kényelmes mindennapok"** <br>

## Férfiaknak


Ez a pár szó a tematikája az egész stílusnak. Egy egyszerű zakó, vagy sportzakó, egy passzoló ing, kényelmes farmer, esetleg vászon nadrág, majd mindez "megkoronázva" egy szép oxford, tengerész esetleg akár papucs cipővel. Lényeges hogy kényelmes és szellős viselet legyen, akár csak táncolni, iszogatni vagy beszlgetni szeretnétek egy nyári esküvőn melegetek lesz, így hát nem kell begombolni azt a zakót, a nyakkendőt el is lehet felejteni és akár a bokátok is stílusosan kivillanhat a nadrágból, de az se árt, ha fel tudjátok tűrni az ing ujját. Az este előrehaladtával - ki tudja - még lehet erre is sor kerülhet.
Nyugodtan játszhattok a kiegészítőkkel is, legyen az csak egy óra, karkötő, nyaklánc, gyűrű vagy netalántán egy nadrágtartó. Ezek teljes mértékben a ti ízlésetekre vannak bízva!

## Nőknek

A fentebbi rövid mondat ide is vonatkozik ám! Ugyan a női ruhatár elemei valamivel tágabban értelmezik a Smart casual fogalmát, alapjaiban ugyan oda nyúlnak vissza. Legyen csinos, de kényelmes! Megkötés szinte alig van, akár egy ízléses overall, hosszú nyári ruha, könnyed szoknya és blúz kombinációja vagy akár egy kissé komlyabb blézer egy passzoló nadrággal is tökéletes választás lehet. Egyedül talán a feltűnő, rikító minták azok amik kerülendők, más azonban semmi! Mindaz amit egy randevúra vagy akár egy céges bulira felvennél, felveheted ide is.
Cipő tekintetében pedig jól fontold meg hogy szeretnéd tölteni az estét. Lehet lapos talpú, magassarkú, zárt vagy nyitott a lábbelid, ez csak azon múlik, te miben érzed jobban magad! 
Nyugodtan öltöztesd fel a visleted kiegészítőkkel, ám ügyelj az ízlésességre. Míg egy finom nyaklánc, könnyű füllbevaló, vagy egy vastagabb derék öv, akár még egy füző is, képes feldobni egy szetett, a túl hansúlyos darabok az ellenkező hatást érhetik el. 

## Öltözködés az esküvő tematikájához
*Azok számára akik szeretnének kicsit tematikusabban megjelenni itt van pár apróság, amit érdemes lehet elolvasni* <br>

A téma egyszerű: J.R.R. Tolkien könyveinek díszes világa és mindaz, amiket ez ihletett. Egy szóval tehát *"fantasy"*. A végtelenbe nyúló zöld mezők, kék ég, zajos fogadók, kalandrahívó utak és mindezek félszerzetek, tündék és emberek sürgő-forgó hátterében. Így talán nem meglepő hogy az esküvő színe a zöld és annak bármely vidám árnyalata. 
Gondolj csak Bilbóra a történet elején, vagy a tündékre Völgyzugojban, esetleg a Pajkospóni fogadó vendégeire Bri-ben és hagyd hogy megihlessen majd otthon a szekrény előtt. Ameddig a fentebb leírt apró öltözködési szabályoknak megfelel, nyugodtan vedd fel, egyet azonban szeretnénk kikötni:

**Ameddig nem Zsákos a családneved, kérlek érkezz cipőben!**
